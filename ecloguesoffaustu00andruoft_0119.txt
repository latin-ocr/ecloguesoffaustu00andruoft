APPENDICES

APPENDIX A.

Publii Fausti Audrelini Forolz'viensis Clarissimi Poetae Laureati ad
Ix'obertum Gaguinum Divi Mamm-ini Parii-{ensis illinislrum llIaiorem
Epistola.

Multos fore arbitror. Reverende Praesul. qui cum huius eclogae vel
solum titulum legerint, quamprimum me et mordacem et invidum esse
garrient. Incivilium enim ac levium hominum natura est nondum
perspectam materiam in deteriorem potius quam meliorem in partem
accipere. Ceterum si excurso spatio ad supremam usque metam per-
venerint, hi profecto certiores erunt me ab omni tum dicacitate tum
livore prorsus alienum esse. Illi mea quidem sententia damnandi
sunt qui genuino dente unumquemque lacerare studeant, quando-
quidem ex Theonina mordacitate nullam certe gloriam assequi possint.
Quisquis praeclarum atque immortale nomen affectat, ea semper
agenda putet ob quae non modo instantibus sed etiam futuris saeculis
approbetur. Quocirca Dionysium tyrannum admonuit divinus ille
Plato, ut insequentis temporis curam semper habendam duceret.
Quantis et publicis et privatis contumeliis iam diu a maledico illo
Balbo indigne oneratus fuerim, equidem nullus lippus, nullus tonsor,
nullus deniqtue cerdo est, qui satis superque compertum non habeat.
Tamen nulla umquam molestia affectus sumÍ¾ inconstantis enim ae
stolidi hominis oblocutiones nihil omnino faciendae sunt. Quam levis.
quam ineptus, quam delirus, quam insanus Balbus sit, vel ex duabus
tantum rebus facile percipi potest. Cum primurn in hoc tam floren-
tissimum tamque amplissimum Gymnasium concessit, nonnulla epi-
grammata, partim ab Octavio Cleophilo composita, partim ex Titi
Strocii elegiis excerpta, nomine suo edidit, quo inter Gallos huiusce
rei ignaros subitam quandam laudem acquireret. Si qua vero indus-
tria sua, quae admodum pauca sunt, elucubravit, ea omnia vel dissona
sententia vel falsis syllabis vel mendosa grammatica pueriliter claudi-
care nemo est certe qui nesciat. Cornix ista furtivis tandem coloribus
denudata non modicos quidem risus exhibet. Si Christiano et veri-
dico verbo adhaesisset, intellexisset profecto nihil tam oecultum esse
quod aliquando sole ipso clarius non elucescat. Qui semel temerario
ausu alienos sibi labores ascripserit, tametsi egregium deinceps opus
excudit, id numquam ex officina sua emisisse censetur. Quin immo
veros artifices plerumque suspectos reddit, praesertim apud eos qui,
cum obtusi, ignavi et barbari sint, quemvis alium ex ingenio suo
iudicare solent. Deinde ex Balba nobili quidem ac illustri familia
Balbum sibi ipsi cognomentum usurpavit, cum ex domo Accelina et
obscuris abiectisque parentibus ortum esse constet. Inertis hercle et
insipientis animi est parentum quantumvis ignobilium pudere. In-

113

