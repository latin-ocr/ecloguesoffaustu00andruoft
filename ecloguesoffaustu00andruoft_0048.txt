42 PUBLII FA USTI ANDRELINI

Francus.

Edita nympha lacu cycnos pascente canoros
Hic ubi femineum sortita est Mantua nornen
Arverno stat iuncta duci, quo bella movente

Arma infesta tremunt, domitoque ex hoste triumphat,

Qualis Thessalico Caesar memoratur in agro
Hostiles superasse manus, vel qualis Achilles
Hectore ter rapto caesum fuit ultus amicum.

Non ita nix pura est canis quae montibus albet,
Haud planta calcata gravi, quam pulchra nitentis
Membra deae radiant3 clarumque decentia factum
Nomina conveniunt sacrato imposta lavacro.
Cornigeros alii cervos capreasque fugaces
Auritosque ferunt lepores ursosque feroces,

Ast ego dona f ero roseae quae congrua nymphae
Mansuetaeque reor 3 damma non tersius ipso
Mitius aut animal, nec forma venustior exstat.

Gallus.

Forsitan haec eadem curas ridebit inanes,
F rance, tuas, moto nec cardine firma patebit
Ianua pulsanti, neglectaque dona iacebunt.

Francus.

Scilicet hoc tali natum est ex arbore germen
Quae lassum dulci venientem amplectitur umbra,
Nec mundi pars ulla iacet qua mitior arbor
Fructificet3 nostro iam nota est illa palato,

Dum vesana fames bilem stimularet acutam.

Gallus.

Omnia ieiuno sapiunt vel pessima ventri.
Saepe bibi crassam caenosi fluminis undam
Aestibus in mediis 3 sitienti molle Falernum
Illa mihi visa est, grato vel suavia gustu
Massica, civili pressus vel clade Lyaeus.

Francus.

Dulcior haec nympha est illa quam daedala cera
Mellificavit apis3 tali pro nectare linquam

40

50

60

