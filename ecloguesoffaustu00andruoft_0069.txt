BUCOLICA

Quasque vides pulchra fetas sub imagine vaccas
Laeta fronte dedit, neque enim praesentior alter
Cum videt illustri pastorem laude micantem.
Atque alias Augusta boves dedit uxor, in ista
Quas nunc Thyrsis aget resonanti pascua cornu.
Ingenium nec torpet iners, quod Copia tanta
Fundat inauditos cornu praedivite census;

Sed maius procudit opus mens nescia turpi
Ignavire situ et vita segnire palustri.
Venturam excubitor lucem vix nuntiat ales,
Excitor et tepidis rapio mea corpora stratis
Assuetum ad studium stertenti gratius ore.
Praegnantes cum laeta sinus Fortuna relaxat,
Ne posito sudore vaceS. Cui provida mens est
Haud dormit rebus ceu glis hibernus adeptis.
Parta fluunt, praeceps cursu velut unda citato,
Ni cura invigilet totum irrequieta per annum.

Mopsus.

Cum tua cycneis albescant tempora plumis,
Tanta fatigatae perfers incommoda vitae?

Corydon.

Difficilis rigidos res est tolerare labores,
Mopse, homini plumis nutrito in mollibus, at qui
Iam rerum longo durarum incalluit usu
Huic notum grata est pondus subiisse voluptas.
Si mutata foret, multos non vita Decembres
Cerneret 3 usque adeo est solitum vertisse tenorem.
Emisso umores sudore expellit iniquos,

Incocta et stomacho labor improbus omnia crudo
Digerit in numerum, partesque resolvit in omnes,
Efficit et valido vivax in corpore robur.

Hinc nova (nec fallor) seniores musta bibentes

Rustica prela vident plures quam urbana per annos.

Ipse ego—sed quamquam vitae bis quina peregi
Lustra meae, forti gero corpora plena vigore
Et raris tentata malis; tam cruda senectus
Praeteritae ostendit non segnia facta iuventae.
Sum forsan nimius proprii laudator honoris,

63⁷

190·

2001

210⁴

2202

