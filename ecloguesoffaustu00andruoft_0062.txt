56 PUBLII FA USTI ANDRELINI

Lycida&

Cur non ista solo sentina voratur hiante?
Cur pluvius non ignis adest qui tanta cremaret
Infandi portenta mali? ceu Gomora quondam
Et Sodoma exarsit caelestibus obruta flammis.

Mopsus.

O quarn perversa est Balbi natura profani,
Quae melius reticenda fuit quam pauca referre
Sordentis delicta viri 3 brevitate probantur

Crimina quae volitant cunctos dispersa per agros.

Nauseet ista licet scabies, tamen ulcus apertum
Et sanies monstrata iuvat quoscumque disertos
Et mala conficiunt cautos aliena notantes.

Si videat certo coniunctas foedere mentes
Concordesque animos, Discordia seminat arma
Unanimi annexos astro fractura gemellos
Candidus en pastor, qui Gallica personat arva
Carmine concinno, primis dilexit ab annis
Divinum ambrosio sortitum nectare nomen,

Et parilis crescebat amor, cum perfidus iste
Fraudibus occultis vinctos dissolvit amantes,
Heu quam lingua nocet diro suffusa veneno

Et Stygiis imbuta malis3 non ossea lingua est,
Omnia cum tritis sed dissipat ossa medullis.
Ast adamanteo religata est gratia nodo

Et solida duplicata fide, cum proditus auctor
Et committentis nota est fallacia linguae.
Hic gnavos quoscumque odit rabidoque probatos
Dente viros lacerat morsuque cruentat acerbo Ï‚
Testis adest Corydon teneros qui corrigit annos
Arte Palaemonia, testis Meliboeus, et Idas,
Pectine vocali stupefacta arbusta trahentes.
Quos modo praesentes fictis laudavit amicos
Vultibus et dulci palpo curn melle perunxit,
Ipse venenati cauda serpentis acuta

Pungit et absentes aloe denigrat amaro.
Illius, o Lycida, factis caritura relatis

Verba fluunt veluti rimosa lympha lagena
Deperitura fluit 3 semper torquetur opima

90

100

110

120

