BUCOLICA 37

ε '²’- ·
Perdidit ut longa'confectum aetate parentem,
Unanimi gratus populo moderamina sumpsit 110

Immatura puer, iustaque refrenat habena 5
Eminet et sensus iuvenili in corde senilis.

Haec cecinit Cedrus; memores narrate Camenae
Congrua quae fuerint Lauri responsa sequentis.

Laurus.

Nunc nunc, Phoebe potem, modulanda in carmina vires
Funde tuaS, ne turpe ac victum dedecus astem.
Hunc etiam cantabo deum qui Marte secundo
Infestas acies sternit, gentesque superbas
Sub iuga demittit faciles reddentia mores.
Ecce Minor celeri superata Britannia beno 120
Paret, et insignis superest nova causa triumphi.
Hunc si magnanimum tractantem proelia Caesar
Strenua vidisset, Romano Gallia numquam
Imperio subiecta foret. Pax aurea nuper
Et secura quies tranquillaque tempora florent.
Deposito squalore nitet nuptaque recenti
Iubilat omnis ager vocemque ad sidera iactat,
Atque alium ex alio natum per laeta precatur
Tempora perpetuo productaque fila metallo.
Dum domus haec stabit solio subnixa verendo, 130
Afficiet varia totum formidine mundum
Extollens sublime caput famamque perennem.

Pinus.

Arbiter indignus tanti certaminis adsum.
Hoc maior censura notet 3 nimis alta petuntur,
Iudicio non apta meo. Iam lite peracta
Et pacem aeternam laetasque adiungite dextras.

