 

BUCOLICA

Caelestem ambrosiam sacrum quae spirat odorem.
Interea coctum ferventi sinciput olla

Atque unctos lardo caules comedamus opimo.
Ecce vocat tardos mensa nos, Galle, parata
Docta saporiferas Phyllis condire popinas.

ECLOGA VII.

Splendida sunt magno laudanda palatia luxu,

Parva sed exilis tecta colenda casae.
BRUNus. HARMON.

Iam medium Titan scandebat torridus orbem
Et lassos stimulabat equo5, cum flebilis Harmon
Intravit gelidi sinuatum fornicis antrum.
Quem procul ex alto prospectans vertice Brunus
Speluncam celeri cursu devenit eandem,
Atque ait, ‘ O superis descendens cantibus Harmon,
Quem (quast) crebra fecere novem vertigine caeli,
Argutam nunc tange chelyn quam doctus Apollo
Donat, et ipse suas monstrat non invidus artes.
Sed facilis resonetur amor,¹ narn basia centum
Attica nunc tribuit redolenti mella labello
Panthea, me nitidis medium complexa lacertis.
Tange, nec optati differ modulamina plectri.

Harmon.

Heu, mea nunc solito mens est aliena canore,
Et nova causa subest iustaeque inopina querelae.
En pecus infelix vix mucida vellera portat
Aegraque membra trahit macieque affecta suprema,
Invenit et nullo pascendum gramen in agro.
Conveniens curis modulandum est carmen amaris.

Β runuS.

Certe rumor erat Gallis vulgatus in agris
Quod tandem emeritus donati cultor agelli
Numine Caesareo fueras, viridique sub umbra
Dulcia permolli resonabas carmina voce.

43

70

lO

20

