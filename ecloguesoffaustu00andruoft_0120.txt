114 APPENDJCES

terim publicum profitendae poeticae ac oratoriae artis munus suscepi.
et iuveniles Amores meos a Romana censura approbatos atque publica
laussea honestatos emisi. Qui tantam invidiam, tantum odium, tantam
bilem improbo illi concitarunt ut, postquam una non successerat, alia
statim via ad denigrandam famam meam aggressus sit. Hic enim me
et a Christiana fide deviantem et hac in urbe, toto spectante populo,
exustum fuisse simulavit, atque adulterinis litteris falsum menti-
tumque crimen per universam fere Italiam publicavit. Quae serpen-
tina lingua, quod inauditum mendacium, quae Punica perfidia huic
tam aperto mendacio conferri potest? Nihil tam flagitiosum est quod
alienae laudis detractori probum esse non videatur. Ad solandos
parentes meos fidissimum servum non sine maxima impensa mittere
sum coactus. Illi enim tam horrendo nuntio consternati ad perscru-
tandam veritatem citatum hucusque tabellarium permiserant, incredi-
bili si quidem tum admiratione tum dolore non iniuria opprimebantur,
me scilicet eam in haeresim impraesentiarum delapsum fuisse quam
semper eiecissem, eiectam fugassem, fugatam exterminassem. Sed
nullum demum scelus est quod iustus Deus vel repentino vel lento
supplicio non prosequatur. Ecce nequissimus ipse Balbus in haere-
tica nescio qua secta et exsecrando illo vitio deprehensus est ob quod
Palestinae civitates in sulphureos attritosque cineres conversae sunt.
Ni velocissimam fugam in Britanniam Maiorem praecipitasset, pub-
lico incendio meritas tandem poenas persolvisset. Tam foedam, tam
infamem fugam bucolico carmine praeludendam censui. ut non tam
Balbicum scelus quam Faustinum candorem, falsa quidem infamia
notatum, et praesentibus et posteris patefaciam. Is omnino vel excors
vel immanis est qui aliqua ex parte famam suam neglegere videatur.
Nasutos istos rhinocerotas facile contempserim, Reverende Praesul, si
hanc meam lucubratiunculam abs te approbatam esse sensero, quem
quidem tanti facio quanti Platonem Amphimacus (Antimachus), cui
unus ille instar Atheniensium omnium fuit, facere consueveram* Vale.

APPENDIX B.
leobertus Gaguinus Fausto Poetae Laureolo S.

Quod sit meum de tua in Hieronymum Balbum ecloga iudicium,
clarissime vateS, exploras. Poteras alios multo me ad hanc rem peri-
tissimos adsciscere, qui et orationem Latinam callent et Balbi apud
Parisios conversationem experti sunt. Sed ne tibi absconditum faciam
quod sentio, si legem sequimur Christianam, proximo maledicere pro-
hibemur, nec lacessitis licet convicio referre convicium. Patientia
enim sola est in qua vera animi possessio reponitur. ‘In patientia’,
inquit Christus, ‘vestra possidebitis animas vestras ’. Verum quia
sanctissimis interdum viris bilem incanduisse certum est, non nega-
verim virtutis esse detegere latentem facinorosi cuiuspiam hominis

 

*Cicero, Brutus, 191, ‘Plato enim mihi unus instar est centum
milium ².

