52 PUBLII FA USTI ANDRELINI

‘O quantum haec ’‚ dixi, ‘villo indumenta caprino
Et distant duro suris perone revinctis ’.

Iuppiter ecce venit magno stipatus honore.
Ipse olim vultus inter nutritus agrestes
Admiror primo aspectu, mox poplite flexo

Ante ipsum quaesita lovem modulamina fundo,
Scilicet ut bello claram expugnavit aperto
Parthenopen patrios victorque redivit in agrOS‚
Quamvis Hesperio vetitus foret orbe regressus.
Nescio qua nostri captus dulcedine cantus

Ille fuit 3 fulvi saccum donavit et aeris

Vix istis delatum umeris, cunctosque per annos
Pensio larga datur qualem non lentus habebat
Tityrus umbrosis resonans sua gaudia silvis,
Quid referam celeri scriptas brevitate tabellas
Signatasque simul? nostris quid ovantia Musis
Atria? vel medios virtus it grata per hostes.
Post caecas semper lux est speranda tenebras.

Corydon.

O quanta in tacito concepi gaudia corde,
Ex vultu manifesta meo 3 11011 fictus, Iola,
Semper amor durat fortuna notus utraque.
Ne tumida sis mente, precor, sortemque secundam
Aequa mente feras3 totum est invisa per orbem
Quae ruit ex alto deiecta Superbia caelo.

[olas.

Immo ego nescio quem figulo genitore creatum
Hyblaeis imitabor agris3 subvectus in altum
Ille apicem cenans patriae non immemor artis
Aurea fictilibus miscebat pocula vasis.
Providus hic docuit sortem reverenter habendam
Exili cuicumque viro cui dona repente
Ditia proveniant. Bavio vel iudice dicar
Laudandurn servasse modum 3 submissior ibo
Quo maior blando Fortuna arriserit ore.

Nam si quis nimium caelo confisus aperto
Gestiat, adversa non nubila tempora ferre
Tempestate potest; tanta imprudentia regnat.

90

100

110

120

