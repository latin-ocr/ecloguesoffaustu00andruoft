BUCOLICA

Unica quod rapuit patrio solatia ruri.

Non laurus Phoebo, non illic baca Minervae,
Non Cereri messis gignit, non vitis Iaccho,
Nudaque ieiunis dumescunt arva colonis.
Unde manet tali signatus carmine caespes:
Orbati extinctum pastores flete lllenalcam,
Cantibus argutis victus cui cessit aedon.

Mopsus.

Heu fuerat tantus maiori pastor arista
Dignior. Invicta resecat Mors improba falce
Omne genus, veluti faenum per prata resectum
Tonsa iacet, nudos aut messis caesa per agros.
Si foret hic superas ullis revocandus ad auras
Fletibus, aspiceres oculis manantia nostris
Flumina 3 sed quoniam non est revocabilis illis,
Desine plura queri, nostros simul accipe casus.

Lycidas,

Dic prius ex alto quarn sol declinet Olympo.

u.i

Mopsus.

Ipse ego vivebam Gallis securus in agris,
Tempus agens placidum3 campi nam sola colendi
Cura erat, austerum cantu solante laborem,
Atque meas servare boves, et solibus isdem

Bis mulctram expressis spumantem implere papillis

Nostra Palatino donata coagula Phoebo
Grata quidem fuerant, vultuque accepta sereno,
Nec spretum est tereti meditatum carmen avena.
Nescio quis pastor tumido fuit advena fastu,
Obscura de gente satuS, quem paupere cultu
Excepit coniunx scorto generata salaci.

Hic, quia carmen inops stipula stridebat inani,
Invidus et nostra macrescens laude furensque
Credula seduxit pastorum corda malorum,

Ut mea sanguineo laniarent corpora ferro.
Heu nullo aspiceres tam spissa foramina cribro
Vulnera quot misero crudelia corde tulissem,
Ni placida incensos sedassem voce tumultus

31

60

70

80

90

