BUCOLICA

Lycidas.

Improba ne rerum quae sit fortuna mearum,
Mopse, petas 3 veterum seriem meminisse malorum
Nostra recrudescit maiori plaga dolore.

Mopsus.

An tua flagranti traiecit viscera telo
Ille deus curis qui dulcia miscet amaris
Gaudia, qui certo semper domat omnia cornu?

Lycidas,

Heu, nimis urgenti gravioris pondere molis
Opprimor, et damnum nullo reparabile casu
Conqueror, et crebris trita est spelunca querelis.

M Î¿ psus.

Eia age, prome graves imo de pectore curas,
Dum mea pascuntur laetos armenta per agrae,

Dum saltat comprensa cohors, dum libera mens est.

Lycidas.

O te felicem, saturas cui pinguia reddant
Prata boves, liceat festa cui semper in umbra
Mollia securos traxisse per otia soles.

Mopsus.

Non minus afflicto magnos sub corde dolores
Ipse premo, rumpuntque meum suspiria pectus,
Sed tenui tristes solamur arundine casus.
Versibus alternis tamen astra infesta queramur
Aversosque deos et lamentabile fatum,

Nam gravis anxietas vario sermone levatur.

Lycidas.

Postquam igitur tantus nostros audire dolores
Ardor inest, sociique iuvant commercia luctus?
Haec preme muscosi nativa sedilia saxi,

29

10

20

