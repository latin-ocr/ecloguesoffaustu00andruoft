58 PUBLII FAUSTJ ANDRELINI

C oryd on.

Scilicet est salsis cui plena cucurbita granis
Frigentem ad Boream durat Zephyrumque tepentem
Vere novo exspectat, sorti nec cedit iniquae.

Mopsus.

Ast ego verba sequens pagos detrita per omnes
Frigora tum primum gelido nascentia vento
Deteriora puto Borea quam hiberna gelante.
Pello igitur crebro spirantia flamina potu
Magnos ante foco53 nec abest formosa Neaera
Quae dulci argutos cantu devincit olores.

C oryd on.

Qui primae adverso fortunae decidit ictu
Nec sperat meliora sequi non tempore quoquam
Lanigeras proprio pecudes includet ovili,

Sed custos alienus erit vitamque per omnem
Emendicato deget sua tempora pane.

Mopsus.

Ergo si mixta venturum grandine nimbum
Coniciam‚ mediis maneam securus in agris
Et pluviae contemptor aquae7 nec tecta subibo,
Nubila dum fuerint caelo resoluta sereno?

Corydon.

Haud subito interdum fodiendos impete cervos
Sollicitus venator habet3 nunc valle sub ima,
Nunc saxosa inter montanae devia silvae
Vestigat multa latitantem indagine praedam.
Interea magno nigrum cum murmure caelum
Intonat, et rapido fulmen ruit igne trisulcum‘

At non tecta petit timido vicina pavore

Coeptum opus immensum linquens venator ob imbrem,

Ingentique canes clamore instigat odoros.
Ecce alta occurrit ramosus cornua cervus.
Hic armos, hic colla rapit, hic crura Molossus3

10

20

30

