BUCOLICA

Vulnere postico 3 tenti simul inguina dranci
Podice laxato fellantique ore subibat.

Prodigiosa iacens Veneris post furta nefandae
Iam nitidae mediam lucis stertebat ad horam
Cruda vomens multo commixtaque frusta Lyaeo.
Maius et ille nefas multoque urgentius addit:
Scilicet in sacro nullum libamine Christum,

Et casu volvente refert nulloque moveri
Aeternos rectore polos, ipsasque suprema
Casuras post fata animasÍ¾ quin ore profano

Heu nimis ignaro coepit suadere popello
Ducendam quovis genialem tempore vitam.

Hic sanctas Veneres devotaque Sabbata ridens
Polluit et sumpta ieiunia mystica carne,

Et nullum intrabat fassurus crimina templum
Innumeris admissa modis, verique iacebat
Religio neglecta Dei cultusque superni.

Sic levitas innata ruit, sic pectore caeco

Mens insana furit stultique inscitia cordis

In damnum laqueata suum casusque futuro-s.
Interea accenso missus censore satelles

Hoc monstrum prensurus erat populoque vidente
Igniti plenis olei cocturus aenis,

Sed volat admonitus celeri properantior Euro
Fertilis Oceanus qua rura Britannica ditat.

O foedam turpemque fugam, nam nocte silenti
Obscurum infelix servili inductus amictu
Praecipitavit iter 3 nummos cum veste latentes
Interiore iacit, stricto quasi noxia ferro
Viscera transfodiens. Quid agat mens conscia facti
Non videt ulla mali 3 tanta est caligo malorum.
Mendicum adiuvit decocta pecunia Balbum.
Insontis tamen ante mei mentita professus
Crimina curvato veniam tulit ore petitam.

Ut semper divina pii vestigia Christi
Sanctaque facta sequar, debet quaecumque remitti
Ultori vindicta Deo 3 quod Galla nequivit,
Flamma Britanna dabit 3 maiori faenore dicunt
Offensi dilata Dei tormenta venire.

55

50

60

70

80

