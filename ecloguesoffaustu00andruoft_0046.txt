40 PUBLII FAUSTI ANDRELINI

Ut melius penetrans gravidam sol decoquat uvam.
Atque infesta vetant textae pecuaria saepes.

Ne calor intensus, nimium ne frigus adurat,
Saepius est ducta vitis circumdata terra.

Et sulco defixa levi propago remittit

Aemula maternis melioraque germina ramis.
Fervida cum summis vindemia collibus instat,
Carpimus ex plenis maturas vitibus uvas,
Fortibus et calathos umeris portamus onustos.
Dumque lacu positas celeri pede rumpimus uvaS‚
Sordida tinguntur salienti corpora musto,
Desuper expressos torquentia saxa racemos
Ponimus, astrictis munitaque dolia circlis
lmplentur‚ raucumque cient nova musta susurrum.
Inde coronatum patri cratera Lyaeo

Libamus cuncti magno clamore vocantes,

Ut vitem sera spoliatam fronde putavi

Atque fimo sparsi crebro sola fracta bidente,
Sub tectum sarmenta fero, flammaeque salubres
Lucentesque micant, madidus cum defluit umor.

Hi duo pastores placida sic voce canebant
Tityrus Ascraea lusit quae primus avena.
Quisque suam exhausto villam sermone petivit.

ECLOGA VI.

Francus inaudita dammam polit arte nitentem,
Quem ferat ad dominam sorte favente suam.

GALLUS. FRANcUs.

Gallus.

‘O quam vana teris poliendo tempora damma,
Deliciose puer, nam pectine semper eburno
Mansuetos verris clunes et lactea colla,
Suspensisque fricas manibus, gremioque tepenti
Huius membra foves placido madefacta sopore.
Instruis ut miti porrecta cibaria dente
Carpat, et ad nutus celeri pede currat eriles

80

90

