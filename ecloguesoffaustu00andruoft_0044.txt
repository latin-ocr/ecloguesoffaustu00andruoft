38 PUBLII FA USTI ANDRELINI

ECLOGA V

Pinguis ager canitur presso sulcatus aratro,
Uber et aprico vinea culta iugo.

AMYNTAs. CORYDON.

Forte senex Corydon simul et crinitus Amyntas
Sederunt viridi fluvialis margine ripae.
Illi solus ager, sola est huic vinea curae.
Quisque suas extollit opeSâ€š sub iudice nullo

Haud discors certamen habent. Prior inquit Amyntas.

Amyntas.

O nimium felix possessum quisquis agellum
Desidis exercet pulso torpore veterni.
Non mala paupertas, non ora famelica cogunt
Improba concussa pelli ieiunia quercu.
Obsequitur bene cultus ager maioraque reddit
F aenora quarn capiat, messique capacia desunt
Horrea3 tam larga est undanti Copia cornu,
Annua sic nostro respondet glaeba labori.
Cum nimis ignavos intra sua tecta colonos
Aspera claudit hiems, agrestia cudimus arma
Sollertique manu soles superamus inertes.
Vere novo pinguem depresso vomere terram
Curvus aro, fortesque gemunt sub pondere tauri,
Atque iterum obliquo proscissum est aequor aratro,
Et crassas rigido glaebas disrumpo ligone.
Haec eadem autumno tellus versatur aperto
E gremioque habilis deprensum dextera semen
Proicit, et pariter sulcis abscondit aratis
Ardua quos cingunt altae munimina fossae.
Et Cereri sua sacra fero, ne grandis acervus
Desit et optati spes irrita decidat anni.
At cum luxurians tenera seges advenit herba,
Pascimus, ut rarus gravidae sit culmus aristae
Et melius rectum vacuas se extollat in auras.
N ee minus infelix lolium lappasque nocentes
Et crebro sterilem rastro insectamur avenam.

10

