BUCOLICA

Materias tellure cavant. Sublatus ab ipso
Tityrus Augusto Mavortia coeperat arma
Horribili resonare tuba, pressusque maligna
Paupertate miser nullaque afflatus ab aura

Vix minimum rudibus culicem deflevit avenis.
Sic ego, sic tandem secessum nactus amoenum

Et pulsa optatam iam paupertate quietern
Nescio quid magnum tacitis excudo sub antris
Fabrilis nequeat tota quod malleus arte

Cudere3 nam triplex, quo non praestantius ullum
Eminet, ingenio fabricandum est numen et arte.
Atque ipsos fulvo conflatos aere colossos
Marmoreo in templo ponam, cunctisque Kalendis
Ad sacrum tauros mactabo altare nitentes
Nobilis est campos animi vulgare per omnes
Otia quis dederit vitae tranquilla beatae.

Corydon.

Ante alios felix pastores, profer, Iola,
Gaudia, nam praestant maius narrata levamen.

l olas.

Stat deus, o Corydon, Rhemensi summus in orbe
Regalem sacro frontem qui tingit olivo
Sedibus a superis misso, cui iure regenda
Gallica Caesareo commissa est numine tellus.
Exstat et alter adhuc quovis celebrandus honore,
Regia communem fecit quem cura patronum
Imperio consulta suo. Non posset utrumque
Dicere lingua deum milleno gutture nixa,
Deficit humanum tanto sub pondere robur.
Scilicet est inopem miseratus uterque senectam
Et nostrum augustas nomen portavit ad aures.
Iuppiter ille novus fama compulsus eadem
Me voluit medio cantantem audire theatro.
Ut primum intravi, Tyrio vestita colore
Corpora spectavi membris compacta torosis
Pendentesque suo torques gestantia collo 3
Et nitida fultus gemma circumdabat orbis
F ormoso digitos Baccho vel Apolline dignos.

51

50

60Î‡

70

80

