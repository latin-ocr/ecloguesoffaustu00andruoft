64 PUBLII FA USTI ANDRELINI

Ut cuncti suevere senes qui temporis acti

Facta sua extollunt verbisque loquacibus ornant ;
Sed magis ipse ferum pungo stimulator inertem,
Tangat ut excurso sudatam pulvere metam.

Haud spernenda rudi praestat documenta iuventae
Ducta vel ad mediam verbosa licentia noctem
Annoso concessa seni3 non garrit inepte

Quem longa erudiit multi experientia facti.

Mopsus.

Sic incessanti defessum membra labore
Non requies alterna levat, sic omnibus horis
Sedula ceu medios vivet salamandra per ignes

Corydon.

Annua si semper sulcatae semina terrae
Credideris‚ fiet crebros ut femina partus 0
Enixa. et vires effeta gemiscet ademptas
Demulcet dulci sudorem nocte diurnum
Scilicet exacti cum corda oblita laboris
Altus somnus habet3 cunctarum provida rerum
Alternas Natura vices non invida donat
Queis sine terrenis nihil est durabile rebus.
Quae reficit maior festa quam luce voluptas
Seu nuda in forti membra exercere palaestra
Nec sociis cessisse tuis, vibratave pila
Sublimem ingenti torquere per aera nixu,

Seu vastum solo saxum excussisse lacerto

Et fixam transisse notam, seu saltibus altis

Sive pedum ardenti volucrum contendere cursu?
Aut hos aut similes debet robusta iuventus
Exercere iocos animumque referre virilem.
Magnanimum et vilem testantia pectora sexum
Ex studiis sunt nota suis; mens pronior ultro
Flammante instinctas natura exardet ad artes

Mopsus.

Iam cano imberbis monitori cedit ephebus
Quem velut ipsa dies sorbum maturat acerbum.

230

240

250

