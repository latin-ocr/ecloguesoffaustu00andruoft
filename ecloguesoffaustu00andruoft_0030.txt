24 PUBLJJ ΕΑ USTJ ANDRELINI

Faustulus.

Cum foret, heu, genitor multi ditissimus agri,
Dixit, ‘ Io felix magnum pete, Faustule, Pana,
Haud patrias rediture domos, nisi carmina pago
Invidiosa tuo docta modulere cicuta ⁷.

Dixit, et innumero plenam dedit aere crumenam.

Hic docuit calamos labris inflare sonoros

N ec carmen triviale deus, quod Tityrus ipse

Si semel audisset, tenuem fregisset avenam
Qua sua fagineis sub frondibus otia lusit.
Iubila cum canerem nostris incognita silvis,
Ipse ego rurali sum factus Apolline vates,
Serpentesque meis hederas laurumque virentem
Crinibus imposuit 3 pagus non inscius exstat.
Muneris accepti dulce est meminisse levamen.
Interea promissa pater vadimonia solvens
Rem totam exhausit, saevo cogente tyranno,
Et mea libertas cecidit⁷ dominoque coactus
Ingrato servire fui 3 nam tradita, Lygde,
Nulla fuere meo compendia digna labore.

Iam quater incisa est flaventi messis in agro
Ex quo tale iugum subii, dum sustinet aetas,
Sunt alibi miseris quaerenda viatica canis.

Lygdus.

Pro certis incerta petis 3 sors durior esset,
Si fieret dominus peregrina ingratior ora.

Faustulus.

Lygde, mihi rediens quaerenti dixit Amyntas
Illic esse deum miti pietate foventem
Quos fera praecipitat fato Fortuna sinistro.
Huic animus sollers, huic est pastoria virtus
Grata, nec argutis iuncta est quae fistula cannis
Displicet 3 augusta si maiestate fruamur,
Hac facilem gracili flectemus arundine divum.

Lygdus.

Faustule, si qua tui tangit te gratia Lygdi,
Die age, dic dulci dispersum nectare carmen.

30

40

50

