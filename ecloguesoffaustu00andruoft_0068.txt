62 PUBLII ΓΑ USTI ANDRELINI

Gratia cum dextris infusa recumbit ab astris.

Certi fige aliquid, quo se ventura senectus

Conferat exsanguem 3 longos ne differ in annos,

T ardantes iam pelle moras, nam mitia poma

Caenosa ignavi non grunnit inertia porci. 150

Aestiva in fossis condens frumenta cavernis

Non incauta hiemis magno formica futurae

Exemplo sit, stu1te, tuo, ne turpis egestas

Inveniat tremula mendicam aetate senectam.

Tristius, ut fertur, nihil est quam nuda senectus.

En patrias Thyrsim res oblimare nepotem

Insanus compellit amor 3 sed ternpore parvo

Evulsa ut gallus pluma nudatus abibit

Perque omnes explosus agros. Sapientia summa est

Exemplo instantes alieno evadere casus] 160
His dictis mens est iusto suffusa rubore,

Spinosasque ¹meo curas de corde revelli,

Aspera triticeo ceu silva evellitur agro,

Ne teneram interimat segetem et fallacibus herbis

Luxurient rigidae per culta nitentia lappae.

Mox tanto ruris flagravi ardore colendi,

Ut nimio immorerer studio; non frigus adurens,

Torrida non aestas vetuit, non horrida grando

Plurimusssaut imber calido demissus ab Austro.

Sedula sollicito reparavit cura labore 170

Quod stolidus consumpsit amor. Multa undique pubes

Ad mea ceu densae volitavit tecta columbae3

Et pretium non vile dedit, quo scilicet aptam

Disceret in tenues tellurem abscindere glaebas.

Primus ego agricolas docui quos Franca tenebant

Arva rudes; at nunc possunt cum laude magistra

Certare ac docta peregrinos arte colonos

Vincere; monstrati tanta est sollertia cultus.

Nescio qui nostram pastores rodere famam

Mordaci coepere sono; tumore maligno 180

Invidia exsultat liventi aspersa veneno.

Ut leo terribilis rabida stimulatus ab ira

In iuvenile caput temeraria tela retorsi.

Altius infigit lassus vestigia taurus

Grandia cui pendent hirto palearia mento.

Inclita Caesareas victoria venit ad aures

