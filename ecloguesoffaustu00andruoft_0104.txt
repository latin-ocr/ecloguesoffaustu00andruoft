98 JOANNIS ARNOLLE TI NIVERNENSIS

Hic concinna novem depromunt dicta Sorores,
In medio quarum cantat Patareus Apollo
Dulcisonamque chelyn stridente pectine pulsat.

Fiscalis.

Non tam „ferventi fessis ardore, Niverne,
Grata quies, celsae si contigit arboris umbra.
Quam tuus adventus, facies, manus oraque nobis.
Communes simul ac consultus liqueris agros,
Deprompsi questus duros noctesque diesque.
Saepe meus clamor pastorum cessit ad aures.
Cum te digressum per silvas voce sonarem.
Ecce etiam praedura lues invadit ovile3
Futtilibus sane contrivi tempus apinis‚

Nulla labore meo tum commoda digna fuere.
Proptereafmaestus te terque quaterque vocavi
Felicem. miseris procul his qui cladibus esses
At gravior de te questus mihi mole malorum.
Quapropter misere concussus sorte sinistra
Oppida frugiferum spectare Nivernica duxi.
En te convenio trusus tellure marique.
Istud saepe malum monuit nos ante cavere
Fatidicus corvus, si mens non laeva fuisset.

Nivernus.

Ista tibi dudum dixi praesagia rure⁷
Cum pridem canerem tenui dictamina culmo.

Fiscalis.

Hasce tuas crebro memini te ferre loquelas.
Praesentis Panos vox haec increbruit auri:
¹ Pastor, ad illustres (ne cesses) tende Nivernos:
Te deus aspiciet praesens inopemque levabit.'
Quas ob res istaec tacita dum mente revolvi.
Clara Nivernorum decrevi tecta subire.
Molior ipse viam, supero vallemque iugumque:
Offert se tandem praeclara Nivernia nobis.
Porro pergenti subsunt mihi pinguia prata;

Illic occurrunt agnae per rura vagantes,
Hic pecus admiror nullo custode teneri.

10

20

40

