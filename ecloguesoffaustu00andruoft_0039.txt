BUCOLICA

Exsequar, invitus rumpetur Livor, et atros

In sua convertet dentes et viscera morsus,

Ut canis in sese dentes rabiosus acutos

Acriter obvertit, postquam saevire negatum est
Corpus in externum, vanasque latravit in auras

Sed reliquum properans sermonem intercipit Hesper,
Et saturas ad plena boves praesepia cogit

Ducere. Quod superest, cum crastina fulserit hora,
Accipies Í¾ iam, iam caeco surgamus ab antro.

ECLOGA IV.

cantatur victor certanti Carolus ore,

Atque nova Gallus coniuge gaudet ager.

CEDRUS. LAURUS. PINUS.

cedrus.

Laure, quid absentem tumida me voce lacessis?
En adsum intrepidus, nec bella indicta recuso
Garrulitate tua. Torvo quid lumine Cedrum
Respicis instantem? fumo non terreor illo
Quem lagana emittunt paleis ferventia tostis.

Laurus.

Nubila si fulgens in tempora vertitur aer,
Nil mirum est, viso cum capra haec marcida faeno
Vitanda irritet religatum cornua taurum.

C edrus.

Audes rasa pecus crepitu balare trementi?
Seu levibus calamis libeat, seu voce sonora,
Sive agili saltu aut forti certare palaestra
Aut iaculo celeri, iam iam mora segnis abesto.

Laurus.

O quanta infelix opprobria victus habebis
Omnia si fuerint praesenti emissa duello
Hoc inclusa sinu cerebroque reposta profundo.

33

130

10

